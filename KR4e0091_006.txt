# -*- mode: mandoku-view; -*-
#+TITLE: 文敏集
#+DATE: 2015-08-25 00:19:23.002648
#+PROPERTY: ID KR4e0091
#+PROPERTY: BASEEDITION WYG    
#+PROPERTY: JUAN 卷六
<pb:KR4e0091_WYG_006-1a>¶
欽定四庫全書¶
　文敏集巻六　　　　　　　明　楊榮　撰¶
　　七言律詩¶
　　　送張大尹之建陽¶
東舘編摩近一年清時多士羨才賢書成已荷恩光重¶
命下還聞邑政專匹馬蕭蕭辭北闕雙鳬杳杳向南天¶
建陽此去誰云逺士庶歡迎錦水邊¶
　　　送王太守之肇慶¶
<pb:KR4e0091_WYG_006-1b>¶
瓊州太守舊推賢此日承恩及暮年五馬行逢淮甸雨¶
雙旌重拂嶺南烟都門莫惜金樽盡故里仍看晝錦還¶
移郡喜聞民事簡好將德意重敷宣¶
　　　送僉憲王彦修之四川¶
幾年青瑣荷光榮今日承恩出帝京玉節遙持霜氣肅¶
繡衣初絢日華明都門酌酒寛離思憲府臨民藹政聲¶
莫道巴川西去逺錦城父老喜相迎¶
　　　圍獵¶
<pb:KR4e0091_WYG_006-2a>¶
關塞霜清曉色明鑾輿校獵出邊城六龍扶輦旌旗合¶
萬騎連營鼔角鳴逺火依微秋草薄驚沙寂歴暮雲平¶
小臣躬覩三驅樂碩效嵩呼播頌聲¶
　　　送義門鄭御史致仕還鄉¶
栢臺珥筆乆推賢喜見辭榮及暮年天語丁寧恩賜厚¶
宸章璀璨墨華鮮幾年守職風霜凛奕世同居孝義全¶
總謂田園歸興好丹心猶戀五雲邊¶
　　　送饒僉憲之陜西¶
<pb:KR4e0091_WYG_006-2b>¶
聖代掄材擢俊賢喜乘驄馬向秦川綉衣行部臨關内¶
玉斧承恩在日邊隴樹總迎霜氣肅塞雲多與曙光連¶
方期此日宣恩德西土黔黎樂晏然¶
　　　送弟尚文囘南京吏部¶
遙持使節自南來闕下相逢喜色開風雨夜床情不盡¶
池塘春草夢初囘封章已進天顔恱尊酒頻傾驛騎催¶
惟有新圖將别意雲山千疊倚崔嵬¶
　　　送吕僉憲之福建¶
<pb:KR4e0091_WYG_006-3a>¶
七閩南去路漫漫又喜承恩戴豸冠驄馬去時逢雪霽¶
繡衣行處帶霜寒遙知攬轡澄清易惟惜臨岐話别難¶
翹首雲霄鵰鶚勁草中狐兔豈能安¶
　　　送熊自誠南歸¶
都門楊栁緑如絲相送臨岐惜别離九陌鶯花催淑景¶
一生湖海識襟期白頭就養看賢嗣青眼交㳺總故知¶
聞説江南多舊業石榴花發到家時¶
　　　度野狐嶺¶
<pb:KR4e0091_WYG_006-3b>¶
山頭一望一岧嶤四月寒岩雪未消使節有光南國重¶
征裘無暖北風遙心知聖夀齊三祝目極祥雲麗九霄¶
共荷恩波同覆載只慙無補聖明朝¶
　　　次興和舊城宴别夷人¶
聖主尊居四海寛天教頑梗自相殘山河一視乾坤大¶
日月重熈社稷安中使丁寧宣聖德逺人拜舞罄交歡¶
何須更勒天山石萬古神功自不刋¶
　　　度居庸關¶
<pb:KR4e0091_WYG_006-4a>¶
居庸峻絶自天成鳳翥龍&KR0750;壯北京猛士防邊嚴警柝¶
行人駐馬聽泉聲雲連幽薊千峯立地接華夷萬里程¶
聖代車書今一統遐方無事樂昇平¶
　　　自宣府至德勝關¶
千岩萬壑擁層雲持節南來日正曛關塞有兵嚴號令¶
屯營無事樂耕耘人家多在城中住流水還從澗裏分¶
共喜華夷今一統萬方咸戴聖明君¶
　　　培山書堂¶
<pb:KR4e0091_WYG_006-4b>¶
知君華構倚培山泉石清幽几席閒挿架喜看黄巻積¶
鈎簾應待白雲還廟堂此日陪伊傅燈火當時話孔顔¶
未得投簮詢舊業畫圖空自憶鄉關¶
　　　送魏則誠復任霍丘¶
故人别乆動遐思此日重逢話舊時百里編氓勞撫字¶
一壺美酒見襟期花飛客路鶯啼早栁拂官橋馬去遲¶
遙望淮山青一髪臨分還寫送行詩¶
　　　送葉文翰致仕還鄉¶
<pb:KR4e0091_WYG_006-5a>¶
别去鄉園二十秋喜承優詔賦歸休衡門松菊勞歸夢¶
朔雪關河憶舊逰詩巻已知裁蜀錦客装寧惜敝貂裘¶
遙知紅樹溪邊路應有諸孫待&KR0712;舟¶
　　　送王檢討使朝鮮¶
海外諸畨入貢頻懷柔有詔命儒臣俗傳箕子封疆舊¶
人仰皇朝德澤新蜃氣晨消霞散綺鯨波夜度月如銀¶
遙知稽顙歡迎處共祝鴻圖億萬春¶
　　　陽山看碑和胡祭酒韻¶
<pb:KR4e0091_WYG_006-5b>¶
退朝連騎出嚴關曉霧濛濛拂面寒村落喜從行處見¶
江山如向畫中看岩松凝翠森晴蓋籬菊浮香簇露團¶
皇祖聖靈端有在穹碑萬古樹㠝岏¶
　　　題蔣御醫永思堂¶
謦欬茫茫杳莫聞髙堂揮涕幾晨昏烝甞敢廢如存禮¶
鞠育難酬罔極恩獨鶴下時風滿樹慈烏啼處月當門¶
幸承遺澤膺天寵秪罄丹衷慰九原¶
　　　駕送總兵官征交阯隨侍口號二首¶
<pb:KR4e0091_WYG_006-6a>¶
大駕宵嚴出近畿兹晨遣將討南夷金鍪耀日朱旂繞¶
綵鷁乘風畫槳齊已見兵威消瘴癘遙聞黎庶望雲霓¶
從征士卒皆歡躍應有詩人賦采薇¶
拜領金符出玉墀風雲絢綵動征旗孤城狐鼠歸神筭¶
萬竈貔貅屬指麾獻捷佇聞馳露布誓師先見仗天威¶
凱旋宴饗論功日清廟長歌出牧詩¶
　　　交阯進白象¶
萬方入貢列殊珍復見南來白象馴瓔珞淨垂珠露濕¶
<pb:KR4e0091_WYG_006-6b>¶
寳鞍髙襯錦衣新周岐不必誇丹鳯漢苑寧須羨赤麟¶
聖世屢符祥瑞應會看龍馬出河濵¶
　　　陟屺巻¶
一官監牧乆辭家客裏思親鬢欲華逰子寸心憂已切¶
故鄉千里路猶賖白雲天際孤飛處萱草堂前幾度花¶
晝錦何時歸養日夀觴㶑灔泛流霞¶
　　　送李侍書赴廣東僉事¶
揮毫乆任紫薇郎此日南遷佐憲綱朝佩正辭天闕曙¶
<pb:KR4e0091_WYG_006-7a>¶
繡衣猶帶御鑪香都門臘酒催行斾水驛雲㠶促去航¶
遙想下車炎瘴息梅花滿樹月如霜¶
　　　水竹居¶
髙人結屋枕清流菉竹森森景更幽風戛秋聲來几席¶
月搖波影漾林丘身中道義真堪樂世上功名澹不求¶
早晩鶴書應赴隴未容心跡繼巢由¶
　　　岷山圖¶
岷山遙對錦官城逰子看圖感宦情松樹吟邊滄海近¶
<pb:KR4e0091_WYG_006-7b>¶
杜鵑啼處白雲生思親客夢三更月聴雨鄉心萬里程¶
佇見政成歸省日庭闈白髪沐光榮¶
　　　敬亭山圖¶
宣州城北敬亭山長日孤雲自往還兩水秀分雙練白¶
九華青鎖一眉彎林間竹韻鸞凰語石上苔紋虎豹斑¶
五馬已知從此出錦衣光彩照親顔¶
　　　城南耕隠¶
縣城南面結茅廬日事田疇樂隠居白髪自甘生計拙¶
<pb:KR4e0091_WYG_006-8a>¶
青雲無夢世情疎身随野老同來往意與岩雲共巻舒¶
已喜豐年多稼穡不妨燈火讀遺書¶
　　　題閩嶺春晴送貢生劉景韶之京¶
嶺雪初晴麗景遲送君北上望京師江山幾處留詩巻¶
花竹誰家見酒旗璧水登名良不忝瓊林錫宴更深期¶
顯揚自是平生志何用臨觴歎别離¶
　　　送沙同知赴禄州¶
大江南去路迢迢王事驅馳豈憚遙幾處雕題通象郡¶
<pb:KR4e0091_WYG_006-8b>¶
千年銅柱過龍標山城雨歇蠻烟淨海市風清蜃氣消¶
莫道荒郊叢竹外思明經古戴皇朝¶
　　　雙桂圖¶
亭亭老桂翠連拳秀對書軒過百年清影轉時隨兔魄¶
好花開處散龍涎栽培欲奈風霜乆長養應承雨露偏¶
知子不忘先世澤晨昏攀望思悠然¶
　　　題杏林春曉圖¶
十年種杏已成林知子能存濟物心萬樹綵霞凝艶色¶
<pb:KR4e0091_WYG_006-9a>¶
滿園晴旭散清隂紅芳浥露鶯啼宻丹實垂金虎卧深¶
多少疲癃沾惠澤看圖聊為發長吟¶
　　　和胡學士韻四首¶
玉署岧嶤禁苑西石渠天禄勢相齊雲霞絢綵當忩近¶
奎璧廻光照席低天闕喜同聨劒佩仙家何必羨刀圭¶
鶯聲恰似簫韶曲時聴綿蠻隔樹啼¶
休將青鏡惜流年身在瀛洲即是仙視草毎教依玉几¶
簮花常得侍瓊筵宫羅疊雪頒時服宣管含雲拂御箋¶
<pb:KR4e0091_WYG_006-9b>¶
解賦清平須閣老幾畨新調滿城傳¶
兩京長許從和鸞盛世賡歌興豈闌在藻賦餘欣錫宴¶
伐檀誦罷愧徒餐只慚淺薄叨陪乆縂謂明良際㑹難¶
葵藿有心終向日蒹葭嵗晚獨禁寒¶
風裊爐烟散水沉隔簾千樹晝隂隂廣寒雲氣通西苑¶
長樂鍾聲出上林瑞日迥浮雙闕近彩雲低覆百花深¶
承恩未效涓塵報碩共寅恭罄夙心¶
　　　送鄒庶子還京¶
<pb:KR4e0091_WYG_006-10a>¶
長陪鶴駕侍東朝又喜承恩在九霄報國丹心常耿耿¶
逢人白髪已蕭蕭兩京遊覽山河壯匹馬經行道路遥¶
歸到金陵逢故舊為言雲樹思偏饒¶
　　　三秀¶
積善由來慶澤垂名家屢見産靈芝已聞毓秀當前代¶
又喜呈祥際盛時金采煇煌承曉露玉文璀璨絢晨曦¶
太平自是多嘉應好掇英蕤獻赤墀¶
　　　送鄭御史致仕還金華(并序/)¶
<pb:KR4e0091_WYG_006-10b>¶
永樂己亥夏四月致仕監察御史鄭公榦偕其弟致仕¶
蜀府長史楷恭遇萬夀聖節自金華入覲皇上念其¶
出于義門既賢且老復能躬詣闕下以致其誠敬特賜¶
宴于殿廷又賜以楮幣并為善陰隲書慰勞甚至¶
朝之公卿大夫見公兄弟遭遇於聖明之世者如此之¶
盛何其幸歟榮忝有斯文之好於其歸也賦詩以贈¶
之¶
驄馬才名出義門懸車深荷聖君恩朝天共祝南山夀¶
<pb:KR4e0091_WYG_006-11a>¶
歸日頻傾北海尊驛路飛花隨去斾都亭垂栁拂行軒¶
到家喜得陳恩賜猶有鄉閭故舊存¶
　　　慈節堂為吳母題¶
蒼松古栢伴孀居苦節艱難二十餘寳匣流塵朝鏡掩¶
青燈照影夜忩虚承歡喜見斑衣樂介夀還驚白髪疎¶
遙想髙堂調膳後春風花外度輕車¶
　　　題周侍讀弟崇縉東園别墅¶
聞道林園景物新山光水色繞簷楹落花閒趂鈎簾入¶
<pb:KR4e0091_WYG_006-11b>¶
好鳥時聴隔座鳴一徑緑隂知雨過半忩晴影見雲生¶
雅懷不獨幽棲樂兄弟登朝乆擅名¶
　　　贈尚寳丞袁忠徹陞少卿¶
兩世承恩寵眷隆地居清禁職兼崇君臣慶㑹時欣遇¶
父子光榮世莫同長侍龍顔仙仗裏毎擎玉璽御筵中¶
鵷行屢得聨珂珮欲贈新詩愧未工¶
　　　送政和傅知縣還任¶
朝天已得遂歸心相送臨岐思不禁潞水早寒氷乆合¶
<pb:KR4e0091_WYG_006-12a>¶
薊門臈盡雪尤深仙人自有王喬舄黎庶重聞宓賤琴¶
想到山城春已半停驂隨處是棠隂¶
　　　皆山堂為南昌李時佐題¶
西山勝處説洪厓應似環滁面面皆丹洞雲深龍氣濕¶
翠屏風暖鳥聲諧忩前拄笏花圍席膝上横琴月滿懷¶
遙想當年稱夀日萊衣五色炫庭階¶
　　　送錢僉憲之福建¶
百二山河攬轡頻又騎驄馬向南閩都門祖餞聨冠蓋¶
<pb:KR4e0091_WYG_006-12b>¶
憲節光華動縉紳荔子風清宜却暑桄榔雨細不生塵¶
正當激濁揚清日碩奉皇恩慰逺民¶
　　　題彭士揚慈訓堂¶
楚楚儒冠映綵衣生平教育賴慈闈十年燈下存丸膽¶
萬巻忩前想㫁機烏哺深恩時有待鮭珍厚養志無違¶
曳裾已遂娛親樂白髪還看衣錦歸¶
　　　送胡訓導之新淦¶
安定孫枝世業專除書逺下九重天春秋筆法鳴昭代¶
<pb:KR4e0091_WYG_006-13a>¶
月旦鄉評重壯年芹草池邊新子佩杏花壇下素琴絃¶
席珍莫負斯文重他日蘇湖在淦川¶
　　　題陳新冠山書屋¶
冠山深處擅清幽忩户沉沉黛色浮碧樹白雲千嶂曉¶
青燈黄巻一簾秋絃琴時弄梅花操書字頻將柿葉收¶
好向英年勤學業成名宜與古人儔¶
　　　賀吳子尚母饒氏夀¶
芙蓉華蓋擁臨川寳婺流輝照綺筵夀届七旬孀節苦¶
<pb:KR4e0091_WYG_006-13b>¶
養霑三釜二兒賢北堂萱草春如錦西母蟠桃日似年¶
喜有文章昭善頌何須重續栢舟篇¶
　　　題金幼學萬松亭¶
萬松深處結幽亭繞屋蕭森偃蓋青十里秋聲風瑟瑟¶
八忩翠黛晝㝠㝠雲横老榦虬鬚奮露滴危巢鶴夢醒¶
幾度慿闌清興足半空竽籟月中聴¶
　　　題胡廉使墨菊¶
誰洒溪邊洗墨痕東籬㸃染此花繁嵗寒不改氷霜操¶
<pb:KR4e0091_WYG_006-14a>¶
晩節偏承雨露恩冷蘂開時詩滿巻秋香泛處酒盈尊¶
殷勤持贈烏臺客三徑懸知舊業存¶
　　　送潘民止之温州¶
玉堂華髪老詞臣鄉郡儒官寵命新相見盡推前輩士¶
從逰總是故鄉人枌榆醉後家林晚芹藻生時泮水春¶
此去應知無限樂四時海味足竒珍¶
　　　送大尹李孔翼之任弋陽¶
一官迢逓大江西把酒都門惜解攜孤棹逺經秋浦驛¶
<pb:KR4e0091_WYG_006-14b>¶
雙鳬遙向弋陽溪薦章已應丹書詔祖席還分綵筆題¶
好向山城敷惠澤循良應與古人齊¶
　　　送判官陳季和之任安陸¶
十年載筆鳳池頭喜奉天書判一州薊北雨餘尊酒暮¶
江南水落片帆秋山城民朴安耕作澤國官閒樂宦逰¶
此去想應多善政他年風采動宸旒¶
　　　和致仕祭酒胡公詩三首¶
江南歸老近何如别墅幽偏勝舊居濟世豈無經國術¶
<pb:KR4e0091_WYG_006-15a>¶
消閒惟有滿床書西山雨歇秋風後南浦雲生夕照餘¶
二十年來同事者退休應羨獨懸車¶
人生宦業似君稀晩節投簮静掩扉撫景屢驚江燕語¶
緘情空望塞鴻飛關河道逺心相憶牛斗墟明劒有輝¶
訓子有詩仍借重援毫揮洒見襟期¶
平生聲價重相如况有文君慰索居薊北謾嗟千里别¶
江南遙寄數行書籃輿花滿春逰處石鼎茶香午夢餘¶
遙想德星相聚處二難持杖更將車¶
<pb:KR4e0091_WYG_006-15b>¶
　　　孔殿秋香為蹇舎人題¶
文翁興化重虞庠古桂蕭森覆孔堂地走蛟虬翻晝影¶
壁蔵蝌蚪帶秋香枝頭金粟含芳氣葉底銀蟾耿素光¶
黌泮托根應得所年年花發比槐黄¶
　　　京師八景¶
　　　　居庸疊翠¶
群山聳列勢崢嶸日照峯巒積翠明髙出烟霞通絶塞¶
低回城闕擁神京休論函谷雙崖險絶勝匡廬九疊横¶
<pb:KR4e0091_WYG_006-16a>¶
扈從常時經此處坐看天際白雲生¶
　　　　玉泉垂虹¶
一𣲖清泠螮蝀懸涵雲浴霧自年年聲廻曉闕鳴清佩¶
影落秋崖濕紫烟石罅轉來幽㵎裏瑤池分出御橋前¶
汪洋長比恩波闊萬古東流㑹百川¶
　　　　太液晴波¶
太液清涵一鑑開溶溶漾漾自天來光浮雪練明金闕¶
影帶晴虹繞玉臺蘋藻搖風仍蕩漾龜魚向日共徘徊¶
<pb:KR4e0091_WYG_006-16b>¶
蓬萊咫尺滄溟上瑞氣絪緼接上台¶
　　　　瓊島春雲¶
仙島依微近紫清春風淡蕩暖雲生乍經樹杪和烟濕¶
輕覆花枝過雨晴毎日氤氲浮玉殿常時縹緲䕶金莖¶
從龍處處施甘澤四海謳歌樂治平¶
　　　　薊門烟樹¶
薊門春雨散浮埃烟樹溟濛霽欲開十里清隂連紫陌¶
半空翠影接金臺東風葉暗留鶯語落日林深過鳥迴¶
<pb:KR4e0091_WYG_006-17a>¶
記得清明攜酒處碧桃花底坐徘徊¶
　　　　西山霽雪¶
西山日上雪初晴素壁銀屏萬疊明髙樹迎風飛玉屑¶
小橋流水澁琴聲恍疑滄海通三島絶勝崑崙見五城¶
但使年年足豐稔桑麻燕雀遂生成¶
　　　　盧溝曉月¶
河聲流月漏聲殘咫尺西山霧裏看逺樹依稀雲影淡¶
疎星寥落曙光寒石橋馬跡霜初滑茅屋鷄鳴夜欲闌¶
<pb:KR4e0091_WYG_006-17b>¶
北上已看京闕近五雲深處是金鑾¶
　　　　金臺夕照¶
獨攜尊酒上金臺尚想當時國士來落木千章寒日下¶
長空萬里暮雲開春風寂寂飛桃李夜雨蕭蕭瘞草萊¶
却笑當時空買骨只今才駿總龍媒¶
　　　送程大叅致仕還閩中¶
紫薇分省大江西㕘佐如君世所稀拱極正期同北向¶
乞身何事獨南歸闗河杳杳孤㠶逺江海悠悠一鴈飛¶
<pb:KR4e0091_WYG_006-18a>¶
遙想到家行樂處白鷗相對兩忘機¶
　　　送吳僉事致仕還閩中¶
外臺分職乆知名心似氷壺徹底清攬轡早宣明主德¶
懸車今為故鄉榮秋風薊北征驂去夜雨閩南别思生¶
最是聖君恩寵厚到家還着繡衣行¶
　　　送吏部黄宗載之南京¶
敭歴亨衢際五朝從來德望冠群僚南京獨秉銓衡重¶
北闕新承雨露饒逺道風髙鴻已去長河霜降水初消¶
<pb:KR4e0091_WYG_006-18b>¶
懸知耿耿丹心在松栢凌寒最後凋¶
　　　送大理卿陳勉之南京¶
佐憲烏臺振百僚又承寵命下青霄鳳鳴朝旭鍾山近¶
鴈度秋空潞渚遙應擬有功傳異日還期無訟荅中朝¶
丹心一片知猶在莫道年來白髪饒¶
　　　貞節堂¶
别鶴離鸞世所悲寒牕揮淚撫孤兒衰顔無復臨妝鏡¶
華髪猶聞服惡笄夜雨辛勤熊膽訓秋風惆悵柏舟詩¶
<pb:KR4e0091_WYG_006-19a>¶
聖朝旌異隆恩典丹詔行看下赤墀¶
　　　送彭琉僉事之廣東¶
翰苑編摩乆著名喜承鶚剡出神京外臺共説乘驄好¶
故里爭看衣錦榮不獨秋霜清一道還期時雨化諸生¶
嶺南自此民風厚燈火絃歌處處聲¶
　　　送康政僉事之四川¶
衣帶爐香出禁闈逺持憲節錦城西九霄勁翮横雕鶚¶
五夜文光動璧奎去路想通秦塞近髙名期與蜀山齊¶
<pb:KR4e0091_WYG_006-19b>¶
輶車到處東風暖桃李隂隂緑滿蹊¶
　　　送髙超僉事之福建¶
栢臺衣繡舊儒紳此日之官向七閩御勑翔龍騰瑞彩¶
離亭征馬動芳塵泮芹漸逐清霜老壇杏應隨化雨新¶
為想南陲渾不逺即看佳譽到楓宸¶
　　　題竹泉圖¶
青苔白石碧溪灣萬竹横斜烟雨間雷奮忽驚龍化去¶
風生疑有鳳飛還佳人日暮羅衣薄稚子春深錦服斑¶
<pb:KR4e0091_WYG_006-20a>¶
遙想家林應若此歸休未遂此身閒¶
　　　東郭草亭宴集¶
萬方人樂太平辰朝退郊逰逸興新近郭園林初過雨¶
向陽花卉更宜春蘭亭觴詠殊同調茅舎衣冠自絶倫¶
嵗嵗有期尋勝賞載歌既醉荅皇仁¶
　　　為僧題王牧之畫梅¶
牡丹國色桂天香獨有孤梅鐡石腸國色豈如寒色古¶
天香寧似暗香長林逋佳句曽鳴宋何遜髙情亦擅梁¶
<pb:KR4e0091_WYG_006-20b>¶
嵗晏伊誰是知已只留明月伴昏黄¶
　　　送劉子欽致仕還鄉¶
才名獨步重當時宦路誰知與碩違泮水十年憐逺别¶
闗河千里惜重歸江南擬結耆英㑹天上曽聨列宿輝¶
話舊未能窮往事秋風分手思依依¶
　　　送周式縣丞之東莞¶
除書朝下彩雲間晚嵗承恩鬢已斑緑酒正憐官舎别¶
錦衣應喜故鄉還行經梅嶺青春早吟坐松堂白晝閒¶
<pb:KR4e0091_WYG_006-21a>¶
佐縣想能施惠政頓令黎庶動歡顔¶
　　　送御史方勉巡治兩浙¶
曉持憲節拜金鑾冉冉天香拂豸冠霜氣凝寒明繡斧¶
日華分彩上雕鞍盛時已喜觀風好壯志寧辭攬轡難¶
到日貪殘應屏跡閭閻民物有餘歡¶
　　　正統丁巳臘月望後大雪三日聖情恱懌賜黄¶
　　　　封内珍已而楊公𢎞濟賦七言律一首予勉¶
　　　　賡韻用識其事云¶
<pb:KR4e0091_WYG_006-21b>¶
聖治無為德澤長豐年降福自穣穣臘前宻雪昭和暢¶
天際同雲布渺茫玉屑瑤花應作瑞赤麟丹鳳謾稱祥¶
廟堂何幸陪芳躅思竭微忠日賛㐮¶
　　　和荅少傅東里先生¶
齒德俱尊冠百僚聖恩優寵免趍朝丹心烱烱雲霄上¶
白髪蕭蕭嵗月遙𢎞化已推嘉績著論心長遣鄙懷消¶
明廷倚託今逾重肯許還山訪採樵¶
　　　送陳祭酒復任南京(分韻得君字/)¶
<pb:KR4e0091_WYG_006-22a>¶
考績新來謁聖君悠悠心事得重論未誇紫綬金章貴¶
且喜丹心素節存仕歴四朝名獨重望髙六舘德彌尊¶
東風浩蕩門牆闊桃李咸沾化育恩¶
　　　和真率㑹詩¶
明時優老聖恩深雅㑹雍容集禁林列坐七人俱白髪¶
論思一片總丹心中朝文物真逾古東洛衣冠復見今¶
海宇昇平民物遂何妨痛飲和新吟¶
毎念耆年洛社英合歡此日見髙情生來已幸逢昌運¶
<pb:KR4e0091_WYG_006-22b>¶
老至還欣際聖明視草金鑾恩獨厚論文玉署興逾清¶
乞歸未遂春將半擬奉鸞輿出省耕¶
　　　喜雨¶
聖主純誠格上穹甘霖一洒萬方同山川流潤昭祥應¶
草木回蘇顯化工已喜三農歌帝力頓令四海慶年豐¶
太平氣象今尤盛賛理深期竭寸衷¶
　¶
　文敏集巻六¶
