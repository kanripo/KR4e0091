# -*- mode: mandoku-view; -*-
#+TITLE: 文敏集
#+DATE: 2015-08-25 00:19:22.918699
#+PROPERTY: ID KR4e0091
#+PROPERTY: BASEEDITION WYG    
#+PROPERTY: JUAN 卷二
<pb:KR4e0091_WYG_002-1a>¶
欽定四庫全書¶
　文敏集巻二　　　　　　　明　楊榮　撰¶
　　四言古詩¶
　　　雙松堂¶
欝欝雙松植于堂傍誰其植之維邑之氓維侯在官佐¶
理有方桃李滿城春日載陽侯善愛民不擾不攘俾之¶
樹藝禴祀烝嘗民亦愛侯植材孔良俾侯之夀既堅且¶
剛匪兹嵗寒傲睨風霜碩大蕃衍為棟為梁樹之斯今¶
<pb:KR4e0091_WYG_002-1b>¶
維侯翺翔何以比之召伯甘棠¶
　　　廣夀堂(有序/)¶
前太醫院使韓氏公茂居姑蘇時嘗名其堂曰廣夀盖¶
取其醫術以濟人之意也及事今上扵潜邸謹厚小心¶
甚見知遇由是名益著而術益顯永樂初遂擢前職嘗¶
慨然以為人之夀雖稟扵天然而不知戒謹或為七情¶
之所感六氣之所傷往往致疾以夭閼其天年者不可¶
勝數惟吾醫之道可以濟之而使皆得以臻其夀又嘗¶
<pb:KR4e0091_WYG_002-2a>¶
恐其所施者狹而世之抱疾疢者多不能以廣愛而兼濟¶
之廼於南京復築堂仍揭其舊扁思有以溥其恵澤焉嗚¶
呼公之心亦仁矣哉公既殁其子伯永承先䕃為御醫與¶
予同以扈從留北京謁予言以題其巻子曩與公同朝交¶
逰往還於兩京之間有年矣公之所以推仁濟物而惓惓¶
於廣夀者皆予之所聞見而知之之審者然則於伯永之¶
請又烏可以無言乎遂為序次其概而系之以詩曰¶
翼翼髙堂有華其構匪堂之華惟以廣夀夀之脩短實¶
<pb:KR4e0091_WYG_002-2b>¶
出於天何以廣之惟醫之全六氣所干七情所觸沈痾¶
危亡厥夀斯促念兹短折曷由濟之聖神立教莫切於¶
醫猗歟韓氏忠獻之裔世居姑蘇民受其恵惟公承之¶
荷國寵恩典職從容出入金門惟公之心憫此抱疢活¶
人孔多曽莫之靳公既逝矣髙堂猶存匪公廣之有子¶
有孫子孫繩繩夀者益廣積此隂功厥報斯享求公之¶
徳實在斯堂播之詠歌永世其光¶
　　五言古詩¶
<pb:KR4e0091_WYG_002-3a>¶
　　　溪山清曉¶
晴波何瀰漫碧嶂自深窈晨光發遙岑爽氣動林杪雲¶
際落飛泉谷口聞啼鳥恠底風露清微茫楚天曉¶
　　　辭劒圖¶
楚人購亡命伍生亟奔吳蒼黄及江涘欲渡乏䑳&KR3105;江¶
流漫浩浩千里豈易逾形勢轉危迫惻惻重躊蹰漁父¶
識其情毋乃為子胥拏舟以濟之倉忙有追逋開樊縱¶
羈禽汲水活涸魚急難古所然矧彼非凡夫悠然遂安¶
<pb:KR4e0091_WYG_002-3b>¶
渉出險登夷塗感佩意氣厚報贈良難圖聊解百金劒¶
以謝重生軀所志哀公子珪爵吾奚需殷勤辭弗受臨¶
分立斯須願言慎自保毋使他人狙髙風邈千載俛仰¶
隘八區撫巻懐其人伊豈尋常徒¶
　　　望雲思親¶
悠悠天際雲巻舒無定跡懐哉㳺子心引睇増歎息慈¶
親在髙堂鶴髪已垂白春暉寸草微暮景桑榆迫禄養¶
豈不豐何由奉顔色冉冉時序遷迢迢闗河隔瞻彼孤¶
<pb:KR4e0091_WYG_002-4a>¶
雲飛親舍在其側徘徊騁遐盼欲往焉可即睠兹名位¶
崇夙夜盡所職庶以為親榮孝思永無斁¶
　　　承恩堂為少師吏部尚書蹇公賦¶
聖皇撫泰運世道登隆平孜孜求化理期與唐虞并仁¶
恩及臣下勉其效忠誠恊恭勤賛翊恢化扵八紘錫禮¶
日優渥羣賢萃盈庭惟公國元老先朝著徽聲經綸資¶
碩徳寅亮推耆英九重獨眷注百辟皆儀刑恩賚出異¶
數特以表清貞乃命相吉地治宅當南城陶堅與掄良¶
<pb:KR4e0091_WYG_002-4b>¶
所司為經營百役欣奏技刻日工有程突然成甲第重¶
門樹干旌華采承日耀輪奐規制宏錫宴集朝貴遂以¶
承恩名煌煌揭斯扁匪徒誇世榮公心循古道不愧邦¶
家禎惟昔伊摯氏佐商任阿衡致君比堯舜推澤及庶¶
氓一夫有不獲惕然疚在膺又思杜陵老所念在蒼生¶
常欲得廣厦列置千萬楹大庇諸寒士使遂歡樂情惟¶
公遇明主翊運當嘉亨禄崇績彌茂自視如弗勝方今¶
海内外生齒何烝烝博施以濟衆往聖病未能周文奠¶
<pb:KR4e0091_WYG_002-5a>¶
區夏恵愛先孤惸重華保至治稷契同兢兢聖徳超古¶
昔賢哲為股肱千載一遭際六合清以寧尚思廣聖澤¶
仁化盛流行遐邇悉霑被謳歌頌皇明始終惇此念鴻¶
恩世永承¶
　　　夀萱堂為鍾指揮題¶
羨子文武才出身事明主乘時際風雲臨戎擁貔虎偉¶
哉樹竒勲榮華耀簮組嚴親既云徂致力養慈母髙堂¶
種萱花緑葉何湑湑朝日畫簾深春風綵衣舞承歡介¶
<pb:KR4e0091_WYG_002-5b>¶
眉夀華觴泛清醑天倫有真樂和氣藹庭宇紫誥錫榮¶
封聖恩自𢎞溥分閫肅江漢移節鎮荆楚桓桓仗天威¶
韜畧足禦侮丹心秉忠義報國誓相許願言慎始終芳¶
名播千古¶
　　　洪厓山房為胡祭酒題¶
豫章古名郡洪厓出西山雲霞紛照耀鸞鶴相往還長¶
松倚絶壁垂蘿不可攀聞昔有仙人扵兹煉神丹功成¶
蜕汙濁逍遙白雲端君家住城市卜築思岩巒翠林延¶
<pb:KR4e0091_WYG_002-6a>¶
朝光靈籟生夜寒石田不播榖所産皆琅玕自從領鄉¶
薦振衣遂彈冠鳴琴宰花縣載筆登金鑾英才樂教育¶
討論孔與顔朅來寄遐想緬彼洪厓間蕭然絶塵俗景¶
物幽且閒陽厓被春華隂壑含風湍何時返初服扵焉¶
賦考槃我欲覽竒勝相從以盤桓幽期倘可遂膏車扣¶
柴闗¶
　　　題楊諭徳東臯春雨圖¶
春至時雨降駕言向東臯驅牛種嘉苗稂莠亦以薅所¶
<pb:KR4e0091_WYG_002-6b>¶
期歛獲豐詎辭筋力勞時復事簡編或以酌醴醪熈然¶
隴畝間此樂一何髙掛冠未有期南望徒欝陶託此寓¶
幽意毋使心忉忉¶
　　　貞夀堂為陳侍講賦¶
髙堂有慈母早嵗失所天煢煢撫遺孤辛苦人共憐孤¶
年既以長篤志勤簡編蜚聲列科目接武瀛洲仙沾此¶
禄養榮綵服何翩躚芝蘭與玉樹滿眼羅曽𤣥愛日有¶
餘歡絲竹喧綺筵悠哉桑榆景永矣樂長年¶
<pb:KR4e0091_WYG_002-7a>¶
　　　題劉教諭兩山書堂¶
左峯儼飛盖右峯如聚轂兩峯並髙寒對峙氣清淑羨¶
爾志沖澹於焉構書屋中藏萬巻餘琅琅時誦讀素燈¶
深夜雨瀟瀟響梧竹豈無青藜翁殷勤訪天禄白雲東¶
西飛蒼翠宛在目于兹移教鐸逺度松溪曲静對湛盧¶
清難忘故山麓寫此寓髙情尚慕紫陽躅¶
　　　題童傑所藏登瀛圖¶
亡隋亂天紀生此龍鳯姿賢豪從如雲英聲紛四馳啟¶
<pb:KR4e0091_WYG_002-7b>¶
祚邁前古致治恢𢎞規巍巍文學館冠盖肅光儀謀猷¶
過元凱匡輔猶臯䕫才華夙所重魚水樂無涯從容進¶
忠讜遇合真有為更畨直丙夜討論集良時房杜乃其¶
最姚虞亦稱竒或以付託寄或以諌諍推餘子並竒偉¶
恩眷政在兹飄飄偓佺輩登瀛信如斯遂令千載下浩¶
然動遐思畫圖風采振史冊名譽垂念子乆珍襲披玩¶
日愉怡持之索題詠苦乏瓊琚辭濡毫一揮洒允矣同¶
襟期¶
<pb:KR4e0091_WYG_002-8a>¶
　　　自牧齋¶
達人尚謙徳徳盛心愈卑崇髙不自居驕矜竟奚為君¶
子安此道處之不復疑遵彼聖賢訓戰兢恒自持自卑¶
人益尊自晦道愈輝恪守以存位至樂良在兹嗟彼競¶
伐者邈與此相違¶
　　　北征¶
鑾輿北巡狩垂拱敷至理拒車螳臂微烟塵起邉鄙皇¶
怒赫徂征天討詎容已六師素驍勇韜畧古莫比衛霍¶
<pb:KR4e0091_WYG_002-8b>¶
皆偏禆揚威荷天子義聲自無敵直𢷬單于壘一掃朔¶
方平沙場淨如洗行將奏凱還龍旂復東指巍巍神聖¶
功特筆紀青史¶
　　　題孔寺丞魯林懐思¶
孔林何欝欝聖逺道益尊洙泗衍遺澤苗裔今尚蕃迢¶
迢浙水東奕葉有賢孫松楸日在念霜露寒更繁披圖¶
重懐想水木求本源金石若在耳廟貌宛猶存羮牆寄¶
遐思誠義情所敦偉哉千載下簮紱耀華軒願言崇令¶
<pb:KR4e0091_WYG_002-9a>¶
徳永世期弗諼¶
　　　薊門送别詩(有序/)¶
吾友張鳴玉由進士擢為行人幾十年銜命走四方皇¶
華之光榮映海内由是聲譽益振其為人寛和樂易不¶
事表襮與人交必以誠而操行彌謹又能恪恭所職未¶
嘗以勤勞介意今年夏以秩滿謁選吏部遂陞知江西¶
之贑州府予與鳴玉同里閈昔嘗同逰鄉校且與其授¶
業師楊君夀夫素所相知而交好篤宻故扵鳴玉之别¶
<pb:KR4e0091_WYG_002-9b>¶
也既巳欣然喜其超擢之榮而又不能不為之愴然于懐¶
也遂託中書舍人陳宗淵作送别之圖且賦詩以寓意焉¶
張君吾鄉彦夙有聲譽馳俊秀出庠序拜官當盛時皇¶
華歴四方所至動光儀今晨忽告别出守西江湄五馬¶
何輝煌皂葢翼雙旗握手向都門臨岐薦芳巵丈夫志¶
經濟早嵗當有為章貢古名郡風俗亦清夷願揚天子¶
恩撫字安黔黎桑麻蔽田野雞豚日蕃滋老幼自生息¶
嵗時樂雍熈朂哉古循吏龔黄以為期¶
<pb:KR4e0091_WYG_002-10a>¶
　　　螺山村人¶
峩峩金螺山下有田與廬日出雞犬喧蓐食事犁鋤白¶
髪不到城柴扉俯江墟隣翁時來往濁酒聊與娯賣卜¶
或開肆屢迴長者車一朝承薦剡忽捧五色書朅來往¶
都市門巷恒晏如淳朴本真性寧謂禮法疎緬彼螺山¶
側悵然懐故居願言崇令徳允矣揚芳譽¶
　　　樸齋為畫士郭文通題¶
鴻荒肇開闢民俗淳以熈太樸日云散風氣遂澆漓結¶
<pb:KR4e0091_WYG_002-10b>¶
繩既已代巧偽紛日滋金罍鄙抔飲雕房易茅茨珠玉¶
交璀璨錦繡互彰施人心競浮靡古道何乖暌郭生獨¶
超邁質直由天資純然無表襮胷次良坦夷幽齋匪華¶
飾沖襟澹無為繪事益精到天機造神竒渾然辭刻畫¶
興至無不宜持此慕淳龎仰彼農與羲永言慎始終素¶
履以為期¶
　　　樂琴書處為沈學士題¶
君子有至樂乃寓琴與書外務絶紛擾方寸恒清虚簡¶
<pb:KR4e0091_WYG_002-11a>¶
編日披閲宴坐窺唐虞潜玩弗自釋意適忘其劬悠然¶
千載心希彼賢聖徒有時鳴朱絃興至聊以娛泠泠太¶
古音逈與滛哇殊清風拂瑤軫明月照綺疏一彈曲未¶
終懐抱湛氷壺顧兹愜幽趣四體長安舒翛然一室間¶
此樂真有餘况兹荷寵恩出入承明廬風采動當世卓¶
犖誰能如退食得清暇徜徉遂幽居沖襟益瀟洒陶情¶
自怡愉永言崇令徳庶以揚芳譽¶
　　　題王侍講山水¶
<pb:KR4e0091_WYG_002-11b>¶
木落霜氣清秋山淨如洗天空萬籟寂地逈孤雲起深¶
溪湛寒緑對此清心耳安得掃蒼苔横琴冩流水¶
　　　送弟仲宜歸鄉¶
吾宗出闗西夙昔清白門後裔日云盛派衍流益分建¶
安遂占籍𤓰瓞綿以蕃我祖懐隠徳積善開慶源峩峩¶
大&KR0008;山佳木森雲屯芳名重當世遺澤傳子孫伯父抱¶
才器聲價比璵璠一官處中都戎幕稱賢賔我父逺相¶
從同氣情實敦粲粲華萼輝嗈嗈鴻雁羣清望属明時¶
<pb:KR4e0091_WYG_002-12a>¶
懿範垂後昆淪謝嵗云乆音容杳難聞嗟我承先緒遺¶
訓心所遵窮經忝科第志願幸已伸優㳺詞垣職出入¶
叨寵恩及兹二十載曷以攄忠勤譬彼海與岳安能效¶
㳙塵終期竭駑鈍庶用答君親豈無桑梓懐迢迢隔晴¶
雲骨肉乆乖違感嘅難具陳吾弟忽逺至義重情乃真¶
提㩦我仲子跋涉良苦辛相見若夢寐悲傷雜歡欣從¶
容問故舊婉娩及鄉園枌榆幸無恙松菊今尚存顧此¶
萬里心罄兹終夕言連床聽夜雨秉燭對芳尊良晤能¶
<pb:KR4e0091_WYG_002-12b>¶
幾何别意遽忍論秋風吹征衣灝氣拂髙旻執手向都¶
門頋此停車輪殷勤在長道善保千金身悠悠離别恨¶
託之圖畫新烟樹既綿邈雲山復嶙峋時或一披覽慰¶
此懐思頻¶
　　　友恭堂為吳氏題¶
孝友出天性同氣古所敦自從降衷後此道今尚存東¶
浙有佳士夙昔重彛倫怡怡伯仲間玉季同金昆清芬¶
比華萼雅奏諧篪塤嗈嗈鴻雁行接武當晨暾和氣溢¶
<pb:KR4e0091_WYG_002-13a>¶
華堂相歡對芳尊嗟哉䦧牆者鄙薄寧足論願言保終¶
始令譽垂乾坤¶
　　　聴松軒¶
雅志尚林壑軒居絶塵囂喬松當前楹柯條入雲霄清¶
風颯然至流響何瀟瀟初如振波濤倐若鏘鈞韶泠泠¶
拂几席飄飄度山椒憑䦨試静聽逈覺形神超緬惟嵗¶
寒姿節操長後凋朂哉慎所持永矣懐髙標¶
　　　養拙齋為石彦誠作¶
<pb:KR4e0091_WYG_002-13b>¶
世俗尚智巧惟拙衆所嗤緬彼機警徒致用隨厥施浮¶
華競誇靡宛轉無不宜巧言乃如簧聽者皆忘疲紛紛¶
若此流意氣髙當時卓哉徐聞令獨恥事瓌竒守拙心¶
自甘安分以養之齋居揭華扁淳朴志不移涖官思盡¶
職寧計崇與卑政化尚豈弟襟度亦坦夷乃知一寸心¶
上與古人期朂兹崇令徳允矣芳譽垂¶
　　　題韓滉田家移居圖¶
唐家多宰輔卓犖韓太沖煌煌六道間節鉞何其雄平¶
<pb:KR4e0091_WYG_002-14a>¶
生稱善畫筆法真能工值兹多難餘出鎮觀民風公退¶
展毫素天機發心胷偶為田家圖情態誰能同策蹇仍¶
跨牛前行忽匆匆蕭然村野姿有此媪與翁小兒亦何¶
知短髪如飛蓬移家向何處寧能辨西東想當風塵際¶
流竄無定踪惻然廊廟懐寓兹圖畫中方今聖明世四¶
海樂年豐黎庶皆按堵田里歡融融念此自興歎所貴¶
在遭逢皷舞歌帝徳萬古垂無窮¶
　　　玉笥白雲為胡祭酒題¶
<pb:KR4e0091_WYG_002-14b>¶
江南多勝地玉笥古名山扶輿孕靈秀疊嶂森層巒洞¶
天何泬寥羽駕不可攀琅玕相蔽虧芝草良足飡君家¶
在其麓華屋依林間石田墾膏腴金川瀉潺湲緬昔風¶
塵際避亂去鄉闗占籍豫章城東湖幽且閒惟君富文¶
學聲華播人寰諸生仰模範象笏聨清班兩京日遨逰¶
撫時覺衰顔先塋在故鄉迢迢隔雲端松楸覆泉臺霜¶
露凄以寒沈思不得往託此圖畫看摩挲發遐想日夕¶
増長歎頋兹純孝心展轉弗遑安攄辭迪後昆貽謀垂¶
<pb:KR4e0091_WYG_002-15a>¶
不刋¶
　　　松栢軒為陳御史題¶
松栢本孤直豈與凡木同深根蟠厚地危柯拂層穹後¶
凋知嵗寒偃蹇氷雪中所以異羣植棟梁真足充髙軒峙¶
華構手種由乃翁年深遂培養枝葉何籠葱清隂覆窓¶
户黛色蔽簾櫳遺芳及賢嗣慶澤逺益隆豸冠聳峩峩¶
衣繡兼乘驄扵焉仰餘䕃景徳思無窮節操日以堅禄¶
秩日云豐五栁竟蕭索三槐委榛叢何如兹軒上青盖¶
<pb:KR4e0091_WYG_002-15b>¶
欝童童願言慎封殖永世流清風¶
　　　雅集圖¶
汴京富戚里王氏乃其賢雍容重文學瀟洒樂林泉名¶
園足勝概景物俱清姸嘉時愜幽賞休暇適所便一時¶
英俊流冠盖來翩翩坡翁絶世資揮洒筆如椽偉哉丹¶
陽公據几方凝然主家兩名姬並立何嬋娟珠翠盛容¶
飾雲鬟下垂肩雙松髙崔嵬上有凌霄纒石床清且潔¶
古器相駢聨玉巵發光潤瑤琴縆徽絃伊誰寫兹圖云¶
<pb:KR4e0091_WYG_002-16a>¶
是李龍眠頴濵暨山谷傍觀志何専淮海自知音側耳¶
碧虚前飄飄米南宫洒翰飛雲烟王郎獨仰觀但覺蛟¶
龍騫亦有蒲團僧趺坐語空圓劉君諦聽之無乃好逃¶
禪隂森古檜茂晻靄芭蕉連清風洒脩竹芳氣出蘭荃¶
恠石倚幽壑泉聲落潺湲佳景已如此况復開賔筵諒¶
匪塵中人不異瀛洲仙良㑹雖一時英聲振八埏蘭亭¶
付陳迹蓮社徒荒阡竒哉西園集圖畫今流傳嗟我懐¶
昔人景仰心惓惓摩挲想風采歌詠聨詩篇斐然愧續¶
<pb:KR4e0091_WYG_002-16b>¶
貂願以厠末編¶
　　　送太子少保金公歸省¶
憶昔領鄉薦挾藝來京師濟濟文儒士煌煌金玉姿衆¶
中獨挺出傾盖即相知叨陪大廷對日晏出彤闈清名¶
列虎榜令譽騰四陲聨鑣上林苑攀折璚瑤枝天門既¶
蕩蕩雲路豈逶迤君居青瑣重子忝詞垣推含香立螭¶
陛簮筆趨龍墀胥為侍近地密邇清光垂内制須才賢¶
遷轉秩允宜館閣乆同登旦暮恒追隨趨朝戴星入退¶
<pb:KR4e0091_WYG_002-17a>¶
直乘月歸輔相乃宥密知者固云稀偉哉地清嚴霈焉¶
恩渥滋先皇數廵幸寧復辭驅馳宫袍毎同賜廏馬亦¶
偕騎付託何深重顧盼増光輝天驕和未靖鳴鏑臨邊¶
維赫然斯震怒撻伐蘇瘡痍相與扈清蹕直窮瀚海涯¶
獻替在帷幄草檄粲雲霓龍庭斾既返鼎湖龍亦飛悽¶
然抱弓劒匍匐還京畿至尊嗣寳厯恩澤遂旁施三孤¶
責既重八座任豈微宣公議常奏宗伯禮攸司不忘忠¶
國志還切倚門思聖朝崇孝理推恩誠匪私錫號太夫¶
<pb:KR4e0091_WYG_002-17b>¶
人歸省當此時旭日明征騎春風吹綵衣朝列盡出餞¶
輿馬擁郊圻清歌白雪調緑酒黄金巵觀者誰不羨榮¶
華有如斯悠悠薊門道迢遞金川湄林深笋堪斸水暖¶
魚正肥稱觴祝遐夀拜舞慈顔怡伊我竟無似椿萱乆¶
已摧因君念罔極茫然心獨悲臨分無以贈感歎伸此辭¶
　　　退思齋為蹇少師題¶
人心妙虚靈不能以無思所思得其正酬酢隨所施惟¶
公出西蜀徳望衆所推龍飛際景運位重今少師雍容¶
<pb:KR4e0091_WYG_002-18a>¶
處廊廟輔治安黔黎退食有餘暇齋居思濟時秉心思¶
至公律已思自治進思罄忠言退思補闕遺庶政思佐¶
理庶績思咸熈賢才思簡拔禮義思維持治化思有成¶
舉措思得宜我皇正垂拱至徳恊無為惟公實啟沃四¶
海將倚毗生民永安逸皷舞同邊陲願言慎所思令譽¶
千載垂¶
　　　送沈學士民則還鄉省祭¶
聖代重儒術賢才悉登庸蒐羅極四海鶚剡横髙空雍¶
<pb:KR4e0091_WYG_002-18b>¶
容居廟堂雜遝趨九重吾友雲間彦湖海蟠心胷揮洒¶
出烟雲意氣吐晴虹一官列詞林名譽日以隆薦歴遂¶
升遷循序階顯融華萼既聨輝椿桂亦籠葱出入金馬¶
門日覲明光宫兩朝承寵渥雨露何其濃一朝奉絲綸¶
克展桑梓恭恩命既云下畫鷁乘輕風祖帳臨薊門芳¶
筵爼豆崇相勸須盡觴握手心忡忡豈無故舊懐停雲¶
在江東蓴鱸鄉味佳蘋蘩孝祀同晝錦耀里閭賔友紛¶
相從嗟我乆辭家閩山逺巃嵸因君獨惆悵繾綣情無¶
<pb:KR4e0091_WYG_002-19a>¶
窮立馬黄金臺目送孤征鴻¶
　　　送胡祭酒致政還鄉¶
昔在太宗時賢俊方彚征與君初識面遂結金石盟一¶
見得披豁聨袂登蓬瀛儤直居館閣顧問趨承明君獨¶
負才學冑監遂榮陞危坐擁皐比六館來諸生菁莪沐¶
時雨芹藻藹生成車駕臨辟雍峩冠講遺經寵眷自天¶
啟四海騰休聲優逰職史事驅馳歴兩京迨兹龍飛運¶
海宇躋昇平庶政已咸熈恩澤九有盈百辟總歡抃盡¶
<pb:KR4e0091_WYG_002-19b>¶
職攄衷誠鸞誥重褒美存沒被光榮而君六袠年衰病¶
乆相嬰聖情為悽惻賜歸豫章城璽書重嘉奬晝錦何¶
足矜祖帳出都門執手難為情西山欝嵯峨南浦春濤¶
驚桑梓日在眼東風拂行旌嗟我今獨留念别心怦怦¶
矯首萬里天鴻飛正㝠㝠¶
　　　薊門别意送程汝器赴饒州教授¶
秋髙薊門路灝氣肅以清念子將逺别相送出都城祖¶
筵集冠盖緑酒且頻傾臨岐欲分手繾綣難為情嗟我¶
<pb:KR4e0091_WYG_002-20a>¶
子所契夙誼如弟兄麗澤藉資益硯席恒相并衣冠立¶
孔庭燈火親韓檠羨子先着鞭科目振英聲金馬待明¶
詔萬里皇華行我亦忝後塵翰苑蚤登名與子聨鵷班¶
出入在承明中道子暫蹶一旦復超升綉衣立霄漢驄¶
馬耀神京俄然返初服振袂謝恩榮閉門卧空山塵俗¶
澹無營及兹承薦剡簮紱喜重膺耄疾終懇辭職教任¶
匪輕西江盛文物師道貴老成子行方自重泮水日横¶
經立雪長在門祖武真能繩他年想模範帳下蜚羣英¶
<pb:KR4e0091_WYG_002-20b>¶
豈徒儒道崇宦蹟亦有榮而我慨離居執手思迴縈申¶
章道逺意矯首秋鴻征¶
　　　上林春色圖¶
上林一何好芳樹何葳蕤繁花紛煜煜碧榦共低垂豈¶
無幽曠原亦有清漣漪脩竹獨含秀枝柯忽紛披羣鳥¶
恣㳺泳迴翔各適宜和鳴馴錦雉間闗語黄鸝王睢自¶
有匹鈎輈亦知時白鷴潔勝雪素鷺明頂絲鴛鴦有定¶
偶鸂鶒恒並棲物性亦各異扵人竟奚為展圖一披玩¶
<pb:KR4e0091_WYG_002-21a>¶
歎息生歔欷願爾衆禽類髙舉毋自疑長隨雙鳯凰舜¶
廷共來儀¶
　　　題邵憲使凝秀樓¶
草木有靈異三秀乃為芝至和資發育造化孕珍竒邵¶
君魁傑士家住浙水湄早登黄甲名聲譽即逺馳繡衣¶
動光彩白簡振霜威一朝掌外臺風裁善自持慈親既¶
云逝棄官遂東歸泣血屢欲絶哀慟無已時孝誠動天¶
地致祥亦其宜棲居何幽深礎石發光輝靈芝光後出¶
<pb:KR4e0091_WYG_002-21b>¶
吐艷方葳蕤膚理益豐潤金彩耀陸離豈伊純孝忱感¶
召良在兹父老重嗟嘆流傳世所知勝事古未有歌詠¶
宜聲詩永言播清芬令名千載垂¶
　　　送楊學士省親¶
春風三月時花栁正明媚偉哉玉堂仙拜命辭丹陛青¶
綾疏禁直紫誥承恩意歸舟一何輕千里行已至升堂¶
慰慈親珠冠耀霞帔稱觴介眉夀綵服日嬉戲眷言罄¶
深歡禄養豐且備顯揚方在兹志願亦已遂嗟予忝同¶
<pb:KR4e0091_WYG_002-22a>¶
年夙昔托深契兹晨忽告别握手忍分袂相看念睽離¶
况乃篤交誼娛親雖云樂聖心懐輔治歸朝勿後期促¶
裝戒留滯新秋氣候凉紫陌需來騎¶
　　　題唯心巻¶
人心妙虚靈本體自澄澈唯為私欲蔽善惡由此别所¶
以古賢達操存恒切切如苗去稂莠如稼去蟊賊一朝¶
復其初方寸遂昭晰伊人慕心學勇往企前哲兢兢戒¶
放逸孜孜務脩潔願言斯勉旃庶幾踵先烈¶
<pb:KR4e0091_WYG_002-22b>¶
　　　送少保黄先生還鄉¶
憶昔事太宗從容侍帷幄時時被顧問密邇居館閣維¶
公我最厚交契得所託丰標獨清竒襟度自恢廓獻納¶
効忠勤論思攄謇諤青綾毎同直彩毫時間作出入二¶
十年親愛宛如昨龍輿忽上賔銜哀淚俱落仁皇嗣寳¶
位任舊多寵渥公時特承恩不日登峻擢三孤位隆重¶
兼秩禄非薄寧期望鼎湖弓劒隔𡨕寞今皇紹大統眷¶
遇恩禮數公乃乆嬰疾懇辭返丘壑聖情念老臣錫賚¶
<pb:KR4e0091_WYG_002-23a>¶
何輝霍歸帆指東浙養親以為樂榮名動宇宙英聲振¶
南朔到家懐逺音好寄雲間鶴¶
　　　恒齋為順徳王通判題¶
大運固不息嵗運成四時惟人斯有常秉心貴不移所¶
志在弗易所存當善持允矣先聖言孜孜戒巫醫賢哉¶
三槐裔佐郡際明時齋居揭華扁賢哲以為規勉循自¶
毋怠矯激諒非宜惟能慎終始一節斯弗虧¶
　　　悦琴軒為趙光英題¶
<pb:KR4e0091_WYG_002-23b>¶
衆樂人所悦惟琴悦者稀古聲一何淡古調一何微華¶
哉此髙軒几席涵清曦所悦獨在琴興至時一揮泠泠¶
朱絲絃粲粲黄金徽初彈别鶴操再彈威鳯儀悠然契¶
冲襟恬澹中自怡睠兹山水音雅趣疇能知¶
　　　送陳旺司訓之毘陵¶
年少負才志力學勤書詩振鐸大江右聲譽已四馳朅¶
來始相見羨子美令儀皎然玉樹姿煜煜含清輝操觚¶
為文章雅正且出竒復此拜恩寵鳴佩辭禁闈分教向¶
<pb:KR4e0091_WYG_002-24a>¶
毘陵與我叙别離子行且慰意守職為儒師以道淑多¶
士勿謂官秩卑當今聖明王功髙徳巍巍崇儒重賢俊¶
致治昭雍熈勉旃益勵志敦默慎自持喻如荆山玉終¶
不爾棄遺申章以贈行莫訝相箴規¶
　　　雲山圖為東里楊公作¶
雲山何岧嶤林木欝而秀烟嵐絢晴光嵐際峙層構繞¶
庭芳草深清禽哢春晝有書可覽適有田可耕耨展圖¶
念初服淹留嬰組綬因援嶧陽桐一寫丘中奏¶
<pb:KR4e0091_WYG_002-24b>¶
　　　送檢討陳嗣初還姑蘇¶
雨過晩色淨退直下西清涼颸起木末䬃䬃來秋聲故¶
人過我别明發有逺行撫景慕良覿睽離欝中情握手¶
子不留尊酒聊為傾意厚未忍辭酒盡還獨醒長歌寫¶
衷曲為子叙平生憶昔未荆識林居養幽貞毎扵士論¶
中往往聞蜚英以兹用推轂奪爾鷗鷺盟尚希擅制作¶
庸以賛治平欣然解蘿薜遂赴求賢徵峩章謁明主秉¶
筆登蓬瀛端操景先哲邃學傳前經予亦得益友晨夕¶
<pb:KR4e0091_WYG_002-25a>¶
資討評㑹晤益云密詎意疾所嬰浩然有歸志上疏思¶
遺榮漢庭多寵渥不能留長卿達士貴知止豈必功業¶
成守道茍不惑足以傳其名理棹向吳㑹驅車出都城¶
江雲引歸興朔雁隨行旌故園指日到親舊欣相迎于¶
于遂初願漠漠無外營金石宜善攝琴書益研精鄉黨¶
得師範後學式儀刑永矣保令聞當與前賢并¶
　　　題梅贈御史張楷¶
雅韻不媚俗孤標絶塵姿皎如屑氷玉㸃在虬龍枝窮¶
<pb:KR4e0091_WYG_002-25b>¶
冬寒氣盛草木無華滋寥寥溪谷間春意先自知霜雪¶
雖云厲清貞詎能欺所以古君子往往愛咏之廣平素¶
勁正亦吐幽婉辭愛物愛其徳豈以顔色為念子栢臺¶
彦脩潔無瑕疵寫芳以相贈比徳良在兹陋彼春陽花¶
嫵媚為世嗤勉哉樹髙節嵗晏以為期¶
　　　題晚節秋香圖送羅閏副使之廣東¶
夭桃饒春姿所媚在青陽舜華足朝玩日日無容光何如¶
東籬下粲粲寒菊芳圓華凖天極正色侔坤裳繁露濯¶
<pb:KR4e0091_WYG_002-26a>¶
秀葉涼颸振幽香孤特謝時態可與君子方昔人取自¶
况晚節終名揚寥寥北門什繼美維賢良羅君七閩彦¶
文采何煌煌柱下著清績志操凌秋霜進階貳臺憲持¶
節按炎荒臨别寫兹圖贈子意何長匪以資玩好我志¶
在激昻行哉懋晩節媺譽當彌彰¶
　　　題楊應春梅竹圖¶
𤣥㝠閟重隂凄其北風涼江天正搖落草木同凋傷云¶
何梅爛開孤根獨回陽伶俜傲氷雪豈比挑李場亦有¶
<pb:KR4e0091_WYG_002-26b>¶
碧琅玕秀色摩青蒼貞姿與勁節相對殊羣芳君子有¶
逺操儷美實所望畫圖供翫餘自覺幽興長緬懐西湖¶
詠載歌淇澳章¶
　　　夀少傳西昌楊公¶
皇天開泰運帝徳光羲軒匡翊賴臣佐乃生名世賢道¶
脈有所託文風由兹宣廬陵士淵藪歐陽啟其先昔人¶
雖已逺勲業今猶傳先生踵其武氣稟光嶽全文章與¶
徳行當時罕與肩文皇安國本羽翼惟咨焉隨龍㳺少¶
<pb:KR4e0091_WYG_002-27a>¶
海捧日昇虞淵鞠躬盡臣力所知無不言忠嘉納宸牖¶
恵利蘇民顛進階貳台輔領䄂詞林仙保釐叅周畢纂¶
述追談遷大名垂宇宙茂績光後前位髙心愈小任乆¶
操彌堅優㳺綏福履濵兹古稀年嵗運倐云往春陽聿¶
來還堯蓂餘七葉夀星煥台躔左孤屬初度秩秩敷賔¶
筵盈門來賀客車馬何駢闐堂開塵外境酒醉壺中天¶
獻酧禮有加登降容無偏仁者固宜夀願比椿八千祝¶
頌匪予私衆心所同然長言播歌詠用繼崧髙篇¶
<pb:KR4e0091_WYG_002-27b>¶
　　　送徐太守仲敬致仕¶
聖皇御寳厯圖治臻雍熈守令慎選舉務使安羣黎大¶
守姑熟來循良時所推方書龔黄政力以印綬辭自陳¶
七袠多志耄精神疲有母百餘嵗康强尚未衰乞身遂¶
歸養庶得盡其私寵恩倐涣頒五馬不可羈長揖别交¶
友矧子為故知憶昔永樂中宫僚並命時一朝餞出守¶
㑹少多睽違兹焉謝事去把袂驚分攜黄鵠逝翩翩遙¶
望清江湄重結紫霞想不負青山期樂哉戲彩服眉夀¶
<pb:KR4e0091_WYG_002-28a>¶
應同躋¶
　¶
　¶
　¶
　¶
　¶
　¶
　¶
<pb:KR4e0091_WYG_002-28b>¶
　¶
　¶
　¶
　¶
　¶
　¶
　¶
　文敏集巻二¶
